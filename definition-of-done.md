[Takaisin päätasolle](./README.md)

# Definition of Done

Definition of Done (DoD) kertoo, milloin käyttäjätarina voidaan katsoa tehdyksi.

Käyttäjätarina on tehty, kun

 - Toteutetulla koodilla on testit, jotka varmistavat
   - toteutuksen oikean toiminnan,
   - ja laatuvaatimusten täyttymisen.
 - Koodit ovat versionhallinnan päähaarassa. 
 - Vaaditut dokumentit ovat päivitetty ajan tasalle.
 - Vaadittu toiminnallisuus on tuoteomistajan testattavissa testiympäristössä.
 - Tuoteomistaja on hyväksynyt toteutuksen.

Projektit ovat erilaisia. Tiimin on hyvä sopia tuoteomistajan kanssa kyseiseen
projektiin sopiva definition of done -määritys. Mitä dokumentaatiota pitää
pävittää vai pitääkö päivittää mitään? Ehkä riittää, että koodi on liitetty
johonkin muuhun kuin päähaaraan ja niin edelleen. Projektin DoD kannattaa myös
tulostaa näkyvälle paikalle tiimihuoneessa. Tai kirjata esimerkiksi projektin
versionhallintaan readme-tiedostoon.

Määritelmää suunniteltaessa pitää muistaa, että DoDin tarkoitus on viime kädessä
varmistaa, että asian toteuttamisesta ei jää piilotyötä tuleviin sprintteihin
vaan toteutus on oikeasti tehty loppuun asti. Pelkästään koodien laittaminen
versionhallintaan harvoin riittää siihen, että toiminnallisuus on asiakkaan
käytettävissä. DoD:n tarkoitus on tuoda tämä näkyville.


