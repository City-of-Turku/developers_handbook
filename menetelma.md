[Takaisin päätasolle](./README.md)

# Menetelmä

Kehitystyössä käytetään scrum-menetelmää. Sprintin pituus on 2
viikkoa. Sprintti aloitetaan maanantaina aloituspalaverilla ja
lopetetaan seuraavan viikon perjantaina tulosten katselmoinnilla, jota
seuraa retrospektiivi.

> Perinteisesti ketterissä menetelmissä mennään tuotantoon sprintin
> aikana. Asiat eivät ole valmiita ennen kuin ne ovat
> tuotannossa. Asioiden erottaminen kolmeen osaan aiheuttaa
> aikataulullisia ongelmia. Yksi tapa on ketjuttaa vaiheet (ensin
> kehitys, sitten testaus, sitten tuotantoon). Kahden viikon
> sprinteillä tämä tarkoittaa 6 viikon läpijuoksuaikaa minimissään,
> mikä on hyvin hidas. Toinen vaihtoehto on suorittaa kaikki vaiheet
> eri toimijoiden kesken saman 2 viikon jakson aikana, mutta tämän
> orkestrointi on yleensä hyvin vaikeaa. Lisäksi ongelmana on se, että
> alkusprintistä kehitystyössä on kiirettä ja loput organisaation osat
> pyörittelevät sormiaan. Loppuviikosta taas on toisten päin. Kiireen
> ja työttömyyden vaihtelu ei ole kovin mielekästä.
>
> Riippuen siitä miten työt tilataan, niin voi olla hyvä kuvata
> menetelmä tarkemmin tai jättää kuvaus kokonaan pois. Jos tilataan
> valmiita tiimejä, niin menetelmän kuvaamisella ei ole niin
> merkitystä.
>
> Asiakaan tahtotilaa pitää tältä osin tarkentaa, jos tämän ajatellaan kuuluvan dokumentin sisältöön.

Tuotteen omistajan (product owner) vastuulla on, että työlista
(backlog) on kunnossa ja ajan tasalla. Viimeistään sprintin alkaessa
tehtävillä on oltava kuvaus ja kokoarvio. Tämä vaatii vaihtelevan
määrän suunnittelupalavereita sprintin aikana.

Kehitystiimi vastaa siitä, että toteuttaa tuotteen omistajalle
sprintin aloituksessa lupaamansa asiat siten, että työtä ei näiden
osalta jää seuraavaan sprinttiin. Lisäksi tiimi tuottaa suunnitelmia
ja aikatauluarvioita tuotteen omistajan tarpeen mukaan.

Jokaisen tiimin ja toteen omistajan toimintaa tukemassa on scrum
master, jonka vastuulla on tukea scrum-menetelmän käytössä niin tiimiä
kuin tuotteenomistajaakin. Scrum master voi toimi useamman tiimin
palveluksessa ja tarvittaessa hän järjestää menetelmän mukaisia
tilaisuuksia (aloitus-, suunnittelu-, lopetuspalavereita ja
retrospektiivejä). Lähtökohtaisesti pitäisi pyrkiä siihen, että tiimi
pitämään tilaisuudet yhdessä tuotteenomistajan kanssa suoraan.
