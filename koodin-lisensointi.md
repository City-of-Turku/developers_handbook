[Takaisin päätasolle](./README.md)

# Koodin lisenssointi

Turun kaupungin lähtökohtana on tarjota kehittämiään ohjelmistoja myös
muiden kaupunkien ja yhteiskunnan käyttöön. Tämän takia sovellukset
pyritään lisensoimaan avoimen lähdekoodin lisenssillä, kuten
[MIT-lisenssillä](https://en.wikipedia.org/wiki/MIT_License).  Viime
kädessä kuitenkin Turun kaupunki määrittelee projektissa käytetyn
lisenssin.

Kehittäjän on hyvä huomioida, että Turun kaupungin projekteissa tekijänoikeudet
siirtyvät Turun kaupungille. Hyväksyttäessä 3. osapuolen lahjoituksia avoimen
lähdekoodin projekteihin on varmistuttava, että lahjoittaja siirtää oikeudet
koodeihin Turun kaupungille. Lahjoitettaessa koodia kaupungin ulkopuolisiin
projekteihin tulee huolehtia, että koodin lahjoittamiseen on oikeus.

Käytettäessä 3. osapuolen kirjastoja tulee varmistua lisenssien
yhteensopivuudesta. MIT-tyyppisen lisensoinnin kanssa voidaan yleensä
turvallisesti käyttää MIT-, BSD-, Apache 2.0 -lisenssejä. Muiden lisenssien
kanssa on tarkastettava voidaanko ne ottaa osaksi
projektia.


> ** KOMMENTTI **
>
> - Miten varmistetaan oikeus lahjoittaa ja vastaanottaa koodia?
> - Keneltä lupa saadaan?
> - Miten kaupungin open source projektien lahjoitusluvista huolehditaan? Tai tarvitaanko niitä edes.
>




