[Takaisin päätasolle](./README.md)

# Viestintä

Tässä käsitellään viestimistä projektien sisällä. Turun kaupunki
hoitaa julkisen tiedottamisen ja asiakasviestinnän. Niihin liittyvät
käytännöt eivät ole tämän dokumentin piirissä.

Viestinnässä on pyrittävä suunnitelmallisuuteen. Asiat hoidetaan
niille erikseen sovitulla hetkellä oikeiden henkilöiden kanssa. On
hyvä kerätä saman ihmisen kanssa käsiteltävät asiat ylös ja käydä ne
kaikki kerralla läpi kuin soittaa joka kerta, kun tulee jotakin
kysyttävää.

Normaalit kiireettömät asiat hoidetaan sopimalla sähköpostilla
etukäteen palaveri, jonka pituus ja osallistujat sovitetaan
käsiteltävään asiaan. Kalenterijärjestelmien varattu-tietoja kannattaa
hyödyntää ajan sopimisessa. Jos asia ei tarvitse kummempaa
keskustelua, niin se kannattaa päättää suoraan sähköpostilla. Pitkiä
sähköpostikirjeenvaihtoja pitää välttää. Palaverin jälkeen on hyvä
sähköpostilla todeta osallistujille lyhyesti, mikä oli lopputulos.

Mitä kiirellisempi asia, sitä enemmän ylläolevasta joudutaan
poikkeamaan. Edettäessä kiireettömämmästä kiireelliseen
Viestivälineitä ovat muun muassa sähköposti, pikaviestin (Slack,
Teams, tekstiviesti tms.), puhelu. Välineen valinnassa tulee miettiä
asian kiirellisyyttä, ketä asia koskettaa ja tarvitseeko asian
käsittely valmistelua. Ennen kaikkea viestivälineen valinnassa on
huomioitava kuinka paljon se keskeyttää muiden työn tekemistä. Mitä
nopeampaa reagointia vastaanottajalta vaaditaan, sitä enemmän hänen
työnsä häiriintyy.

Vaikka odottamaton puhelu keskeyttää vastaanottajan työnteon,
on useita tilanteitta, joissa puhelimeen tarttuminen on
yksinkertaisesti tehoikain tapa saada asia hoidettua eikä sitä tulisi
välttää. Lisäksi erityisesti tuoteomistajan rooliin kuuluu olla tiimin
saatavilla.

Toisaalta, kun oma työsi keskeytettään, on hyvä suhtautua tilanteeseen
myönteisesti ja vastata keskeyttäjälle viipymättä. Keskeyttäjä on
tullut siihen tulokseen, että töiden etenemiseksi keskeytys on ollut
välttämätön. Mahdollisesti asiat eivät etene ennen kuin tilanne on
saatu käsiteltyä. Jonotusajat ovat merkittävä hidaste tehtävien
valmistumisessa laajassa organisaatiossa.

Toimittaessa samassa tilassa (kuten tiimihuoneessa) on hyvä sopia omat
käytänteet. Esimerkiksi kuulokkeiden päässäpitäminen voidaan sopia
merkitsevän, että henkilö haluaa työskennellä ilman
keskeytyksiä. Tällaiset säänöt on hyvä merkitä näkyville, jotta ne
ovat myös huoneessa vierailijoille selkeitä.


> **---Kommentti---**
>
>  - Slackin ja Teamsin käyttö käytännössä?
>  - Meneekö jo liian kädessä pitelemiseksi vai tarvitaanko esimerkkejä?
>  - Onko vaarana, että tarpeellistakin kommunikaatiota jätetään
>    tekemättä? Todennäköisesti lukua kannattaa kehittää todellisten
>    ongelmien perusteella.
> Tarvitsee todennäköisesti tiivistyksen.
> **---Kommentti---**
