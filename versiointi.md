[Takaisin päätasolle](./README.md)

# Versiointi

Projektit versioidaan [SemVer](https://semver.org/)-määrityksen mukaisesti
kolmella numerolla, jotka erotetaan toisistaan pisteellä. Erityisen tärkeää tämä
on kirjastojen sekä ulkoisia rajapintoja sisältävien tuotteiden
kanssa. Julkaistu versio merkitään versionhallintaan tägillä, joka sisältää
v-kirjaimen ja versionumeron. Version "1.2.3" merkitään tägillä "v1.2.3".

Julkaisun versionumeron tulee yksiselitteisesti liittää paketti johonkin
versionhallinnan kohtaan. Tämä on äärimmäisen tärkeää virhetilanteita
selvitettäessä.  Kyseisen versionhallinnan kohdan on myös aina toimittava
samalla tavalla.

Version tulee olla näkyvissä tuotteen paketoinnissa. Tiedoston nimi voi olla
esimerkiksi sovellus-v1.2.3.tgz. Paketin on hyvä sisältää tiedosto, josta versio
käy ilmi. Version tulisi selvitä myös ohjelman käyttöliittymästä.


