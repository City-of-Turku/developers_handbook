[Takaisin päätasolle](./README.md)

# Projektinhallintamalli

Kehitystyössä käytetään
[Scrum-viitekehystä](https://fi.wikipedia.org/wiki/Scrum).  Jos
menetelmä itsesään on tuntematon voi siihen tutustua esimerkiksi
[scrum.org](https://www.scrum.org/resources/what-is-scrum)-sivustolla. Menetelmästä
on olemassa myös paljon kirjallisuutta. Seuraavassa käydään lävitse
menetelmän soveltaminen Turun kaupungin toimintaympäristössä.

Sprintin pituudeksi on sovittu 2 viikkoa. Sprintti aloitetaan
maanantaina aloituspalaverilla ja lopetetaan seuraavan viikon
perjantaina tulosten katselmoinnilla, jota seuraa retrospektiivi.

Tuotteomistajan (product owner) vastuulla on, että työlista (backlog)
on kunnossa ja ajan tasalla. Viimeistään sprintin alkaessa tehtävillä
on oltava kuvaus ja kokoarvio. Yleensä tämä vaatii vaihtelevan määrän
suunnittelupalavereita sprintin aikana. Viimekädessä tuoteomistajan on
pidettävä huoli, että hän saa tehtäviin riittävästi palautetta
tiimiltä.

Jokaisen tiimin ja tuoteomistajan toimintaa tukemassa on scrum master,
jonka vastuulla on huolehtia Scrumin soveltamisessa päivittäisessä
työskentelyssä.  Tarvittaessa hän järjestää menetelmän mukaisia
tilaisuuksia (esim. aloitus-, suunnittelu-, lopetuspalavereita ja
retrospektiivejä). 

Tiimi vastaa siitä, että se saa sprintin aikana lupaamansa asiat
valmiiksi.  Tavoite on, että kaikki on valmista sprintin
päätöspalaveriin mennessä.  Toteutukset ovat käytössä
testiympäristössä, jossa tuoteenomistaja voi ne hyväksyä.  Tiimin
suorituskyvyn laskennan kannalta kannalta tarina on joko täysin
toteutettu tai täysin toteuttamatta.

Vaikka toteutukset eivät lähtökohtaisesti saa venyä sprintin ylitse,
väistämättä näin joskus käy. Tilanteesta tulee oppia ja tehdä
korjaavat toimenpiteet, jotta tilanteelta vältyttäisiin jatkossa.
Tehtävän jäädessä kesken tulee ennen seuraavaan sprintiin siirtoa
miettiä onko asian tekeminen vielä oikeasti tarpeellista. Jos on miten
tämän tehtävän venyminen myös seuraavan sprintin yli voidaan
välttää. Tarvittaessa se voidaan jakaa pienempiin osakokonaisuuksiin.



> **---Kommentti---**
>
> Halutaanko tässä käydä tarkemmin lävitse esimerkiksi:
>
> - retrospektiivin pitämistä
> - tiimin suorituskyvyn laskentaa
> - työmääaräarvioita ja ennustamista
> - perusteita käytännöille (suurimman osan tarkoitus on saada aikaan kommunikaatiota)
>
> Tässä on esitelty pintapuolisesti oppikirjamainen Scrum. Paljonko
> sitä halutaan tarkentaa tai säätää.  Perus-scrum ei kuitenkaan
> sisällä juurikaan ohjeita esimerkiksi siihen kuinka
> suunnittelupalaverit pitäisi käytännössä järjestää. Tai miten
> asioiden valmistumista pystytään ennustamaa. Tarinoiden arviointikin
> kannattaa yhden pisteen sijasta tehdä kolmella (optimistinen,
> neutraali, pessimistinen).
>
> **---Kommentti---**


