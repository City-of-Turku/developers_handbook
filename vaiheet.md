[Takaisin päätasolle](./README.md)

# Kehityksen vaiheet

Turun ohjelmistokehitys tapahtuu inkrementaalisella ja iteratiivisella mallilla
seuraavissa toisistaan erilisissä vaiheissa.

 * Kehitys
 * Laadunvalvonta
 * Tuotanto

Kehitysvaiheen, jota tämä dokumentti pääasiassa käsittelee, tarkoituksena on
selvittään toteutukselle asetettavat vaatimukset ja laatia niiden mukainen
ratkaisu. Laadunvarmistus ja viimekädessä tuotanto tuottavat palautteen
vaatimusmäärittelyn ja toteutuksen onnistumisesta. Iteratiivisessa mallissa tätä
palautetta hyödynetään vaatimusten tarkentamisessa ja toteutuksen
parantamisessa.

Mitä aikaisemmassa vaiheessa palautetta aletaan saamaan sitä helpompi projektia
on ohjata. Tämän takia on tärkeä, että ensimmäisestä sprintistä lähtien koodi
saadaan vietyä tuotantoon asti. Tuotteomistajan on varmistettava, että
laadunvarmistuksen ja tuotannon resurssit ovat riittäviltä osin käytettävissä.

Koodin tuotantoon viemisen ei tarvitse automaattisesti tarkoittaa julkaisemista.
Tuotantoon vieminen ja julkaiseminen kannattaa erityisesti monimutkaisemmissa
järjestelmissä erottaa toisistaan.  Jotkut ominaisuudet ovat sellaisia, että
kokonaisuuden toiminnasta ei välttämättä saada täyttä varmuutta ennen
tuotantoa. Jos asiakaat pääsevät uusiin ominaisuuksiin ja tuotteisiin heti
käsiksi, ei tuotannon toimivuutta voida varmistaa kunnolla.  Tuotantoon viemisen
ja julkaisemisen erottaminen on suunniteltava tarvittaessa heti alusta lähtien
tuotteeseen.


